# ITU
ITU - Tvorba uživatelských rozhraní

Projekt - Evidence zboží (Informační systém)  
Použité technologie: PHP, HTML, CSS, architektura MVC

# Zadání projektu
Týmové zadání projektu - jeden projekt v délce trvání celého semestru. Projekty řeší týmy o 3 členech. Každý člen týmu musí jasně zdokumentovat a obhájit svůj vlastní tvůrčí autorský přínos. Nastanou-li problémy v týmu během řešení projektu, včas konzultujte problém s garantem kurzu. Výsledné řešení musí demonstrovat pochopení problematiky tvorby GUI a velmi dobré znalosti ve vybrané implementační technologii. Technologie zmíněné v zadání projektu jsou pouze doporučené, nikoliv povinné. V technické zprávě (použijte tuto šablonu) a při obhajobě je nutno výběr implementačních technologií řádně vysvětlit.

Vlastní zadání jsou vítána, pouze jedná-li se o nové a zajímavé téma. Máte-li nějaký nápad, nejdříve se podívejte, není-li podobné již vypsané a k tomu se případně přihlašte. V případě, že takové ani podobné zadání neexistuje, pošlete e-mail s návrhem zadání do termínu první přednášky v předmětu. 

Odevzdání projektu bude probíhat elektronicky a bude doplněno povinnou demonstrací výsledků a odborné konzultace v termínech cvičení všemi členy týmu. Do IS FIT každý student musí odevzdat dva soubory: 1) *.zip archiv se zdrojovými soubory (ne externí knihovny a další binární soubory) a 2) *.pdf soubor s technickou zprávou. Každý soubor musí mít velikost max. 2MB, limit nelze navýšit. Zdrojové soubory musí být komentované, aby bylo jasně vidět, čeho je student autorem. Archiv musí obsahovat i readme.txt s popisem potřebných externích knihoven (včetně aktuálních odkazů) a způsob sestavení/zprovoznění řešení.

Obhajoba projektu je povinná, je možná až po elektronickém odevzdání, proběhne v posledních dvou týdnech semestru a musí obsahovat demonstraci funkčního řešení. V rámci obhajoby musí studenti prokázat také dobré znalosti z předmětu. 

Celkové hodnocení projektu záleží na kvalitě jednotlivých částí řešení projektu (všechny části řešení je nutné vypracovat min. na 50%): 
uživatelský průzkum a tvorba zadání,
návrh GUI a backendu,
architektura aplikace a návrh testování,
recenzní činnost,
technické řešení a implementace,
testování a vyhodnocení,
technická zpráva.

Pravidla vypracování projektů: 
Studenti ve své práci musí pracovat samostatně a tvůrčím způsobem. Za porušení této zásady se považuje zejména reverzní inženýrství (disasebmling, dekompilace a podobné postupy), kopírování příkladů řešení, hotových řešení nebo obdobných podkladů, které jsou zveřejněny nebo jsou studentům jinak dostupné (jedná se o kopírování celých řešení nebo jejich tak velkých částí, že jejich okopírování vede k funkčně shodnému nebo velmi obdobnému řešení zadání), společná práce na zadání ve skupinách tak, že její výsledky jsou potom odevzdávány jako řešení jednotlivce (jednotlivců), pokud to není v zadání přímo požadováno nebo povoleno (diskuse ve skupině a/nebo společné řešení dílčích částí je povoleno). Studenti se musí zdržet jednání, které je v rozporu s dobrými mravy a které by mohlo vést k obcházení skutečného způsobu "řešení" zadání v duchu těchto zadání jimi samotnými nebo jinými studenty. Pokud student(i) poruší výše uvedená pravidla, může mu hodnocení projektu být sníženo až na 0 bodů.

# Zadání varianty projektu
Navrhněte uživatelské rozhraní evidenčního systém pro sklad. Systém by měl umožňovat dvě základní činnosti:
- Editaci skladových položek - budou ukládány záznamy obsahující název, klíčová slova, počet kusů a případně další údaje.
- Vyhledávání položek na skladě - podle různých kritérií, případně jejich kombinace.
Pokuste se vzít v úvahu, že vyhledávací systém by mohl obsluhovat neodborník a předpokládejte, že bude chtít zboží vyhledávat interaktivně (v několika krocích) a že nemusí znát zcela přesné údaje. Zaměřte se zejména na vzhled rozhraní, intuitivnost ovládání a efektivitu často prováděných operací. Realizujte s využitím technologií HTML/CSS/MySQL/PHP/Javascript/AJAX/jQuery. (Beran)