# IMS
IMS - Modelování a simulace  

Projekt - Uhlíková stopa v průmyslu (Řešeno v C, symlib)
Projekt byl řešen v dvoučlenném týmu
Detaily implementace viz Projekt/dokumentace/Simulační studie.pdf

# Zadání projektu
V současné době probíhá rozsáhlá celospolečenská debata o vlivu člověka na životní prostředí. Jako inženýři jsme povinni mít přehled o technických aspektech problému, racionálně analyzovat situaci, předvídat další vývoj a vytvářet efektivní řešení (ideálně bez ovlivnění nějakou ideologií).

Prostudujte zadanou problematiku a zvolte si vlastní specifikaci problému k sestavení simulačního modelu a simulační studie. V rámci studie navrhněte vlastní nebo analyzujte navrhovaná protiopatření vedoucí ke zlepšení stavu věci (typicky snížení produkovaných emisí, dopadů apod). Na modelu ukažte důsledky navrženého protiopatření do hospodářství, životního stylu, pracovního uplatnění apod. Modely zaměřujte na prognózu budoucího vývoje.

Studii pojměte jako kritiku nebo obhajobu protiopatření, které jsou v daném kontextu společensky diskutovány nebo prosazovány. Zkoumejte proveditelnost protiopatření/plánů/záměrů a jejich ekonomickou náročnost.

Model může být formulován jako Systém hromadné obsluhy, pokud v daném tématu lze ukázat obslužné linky a fronty. Jinak model zpracujte jako diskrétní systém pracující v čase (systém má nějakou časovou evoluci). Pokud má model jasně daný prostorový charakter, pak ho navrhněte jako celulární automat.

Podklady pro sestavení modelu čerpejte z veřejně dostupných zdrojů nebo z vlastních zjišťování v terénu. Studie musí být opřena o alespoň jeden dohledatelný a citovaný zdroj, který přináší údaje o zkoumané problematice nebo o příbuzné problematice.

Hodnocena bude zejména validita modelu a kvalita argumentace. Není nutné, aby zkoumaná problematika byla "nadmíru složitá", ale aby studie vycházela z hodnověrných podkladů, simulační model validně reprezentoval studijní podklady, simulace přehledně ukázala stav věci nebo prognózu vývoje. V experimentování s modelem se zaměřte na různé strategie protiopatření nebo obecně cesty vývoje. Hlavním cílem projektu je vytvořit smysluplnou simulační studii opřenou o vlastní simulační model.

Všeobecný postup
V rámci zadaného okruhu 1-10 si zvolte pod-oblast, která vám vyhovuje. Nastudujte problematiku, identifikujte fenomén vhodný pro další zkoumání, jeho projevy, souvislosti a možná řešení. Vytvořte simulační model popisující zkoumaný fenomén a vliv možných řešení. Zkoumejte dopady možných řešení do ekologie, hospodářství, politiky, životního stylu a podobně. Kriticky zhodnoťte své nálezy. Sepište o věci simulační studii prezentující fakta o situaci, konstrukci modelu, provedené experimenty, komentáře experimentů a vaše závěry. Výstupem projektu nechť je počítačový model a dokument se simulační studií.

# Zvolený okruh 
3 Uhlíková stopa v průmyslu
Druhy průmyslu a jejich vliv na tvorbu emisí. Rozmístění průmyslových podniků v Evropě a ve světě. Investice do průmyslové výroby za účelem snížení emisí z výroby. Problematika těžkého průmyslu (hutě, petrochemie). Moderní skladba průmyslu a přechod na ekonomiku služeb. Recyklace materiálů. Odpadové hospodářství.